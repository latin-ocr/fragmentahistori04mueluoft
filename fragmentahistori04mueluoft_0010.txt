ij PRAEFATm.

subsistendum in aetate Constantini Magni, sed ad ea usque
tempora pergendum esse decrevit, quibus Constantinus ὁ τῆς πορ-
φύρας ἀπόγονος scriptores veteres, nescio laudandone an exsecrando
consilio, discerpere instituit. Itaque novum historicis illis librum
dedicavimus, qui quanquam sermone labentem graecitatem coar-
guunt, fide tamen et auctoritate. in suae quisque aetatis historia
principem facile locum merentur. Denique appendicis instar ad-
jecta sunt Chronica Joannis Antiocheni‚ qui quum in historia
imperatorum Romanorum auctores optimos ad verbum fere
transcripserit, permulta praebet bonae frugis plenissima. Reliquias
horum Chronicorum sat amplas, quarum partem Valesius olim,
partem majorem nuper in Anecdotis Parisinis Cramer-us edidit,
tum numero auximus e codice Parisiense, tum opera critica
locis quam plurimis correximus.

Haec fere praefanda mihi praefationum osori visa sunt. Ne tamen
quod superest in hac pagina spatium illiteratum ,livore pereat,
locum apponere liceat memorabilem, qui vol. 111, pag. 343, ubi
de vita Nicolai Damasceni agitur, inserendus est. Acceptum refero
illustrissimo Cardinali Armeno Mn, qui benigne eum commu-
nicare mecum voluit, quum Romae versabar, ut quae ad geogra-
phiam pertinerent, ibi colligerem. Jam diu scilicet in parando
desudamus corpore geographorum , quo scripta geographica
quae vel integra perdurarunt, vel ex parte saltem in codicibus
supersunt, vel quorum fragmenta per varios auctores sparsa
occurrunt, sive graece sive latine sive arabice scripta sint, ad
unum omnia comprehendantur· ex ordine disposita, commentariis
explanata, tabulis denique aeri incisis illustrata. Quanquam si
sortem perpendas quae similia aliorum coepta hucusque manse-
rit, verendum sane ne nostra quoque consilia ὁ φθόνος τῶν Θεῶν
discutiat, vel efflorescentem vix segetem ssatus quidam Typhonii
exurant. Quod Deus avertat. Sed illuc redeo. Etenim Sophronius in
Miraculis SS. Cyri et Cyrilli (Spicileg. Rom., tom. lII, p. 548), quo
loco exponit quomodo Isidorus, Dionysii Damasceni filius, morbo
epileptico laborans sanatus sit, primum nonnulla praemittit de Da-
masci urbis claritate, ex quibus pauca haec exscribere Juvat:
Αὕτη γὰρ, ait, τῆς Κοίλης Συρίας μητρόπολις, τῆς ὅλης Εῴας ἀρχηγὸς {Got—
σίλευε, Νίνον ἑαυτῇ βασιλὲύοντα καὶ Σεμίραμιν τὴν περίφημον ἔχουσα· ἄμφω

γὰρ ἐκεῖ βασιλεύσαντες καὶ τείχεσι τὴν πόλιν κυκλώσαντες, ἀπ’ αὐτῆς τὰς


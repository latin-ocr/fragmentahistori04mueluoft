PRAE FATIO.

Rem lubricam sane et errori obnoxiam aggreditur, si quis
itineris longitudinem definire susceperit, quod nemo uuquam
sit emensus. Sic mihi quoque accidit, ut sero intelligerem
magnum istum fragmentorum acervum, qui in opus artificiose
tesselatum expandendus erat, multo latius quam opinatus eram
vindicare sibi spatium. Tanta enim i'n dies succrescebat histo-
riarum copia, ut volumen tertium, quo absolvere operam meam
decreveram, vix iis sufficeret scriptoribus, quos ordine chrono-
logico ad Constantini Magni usque tempora recensere deberem.
Itaque trecentorum et amplius agmen historicorum, quorum
aetas est incertior, una cum Addendis et Indicibus locupletissimis
iu novum hocce volumen deduxi. Verum ne sic quidem requiem
mihi fecit FmMmth Dmor. Ego enim quum stans promissis longe
majus mihi Fecisse viderer, quam pro aevi nostri levitate exspectare*
prudentior quisque potuisset, Firminus Didot aliam prorsus sibi
legem scripsit. Quem si audias, promissa praestitis non modo
exaequanda sed etiam superanda sunt, atque favor publicus quo
coepta nostra excipiuntur, non praemium esse debet, quo fruen-
tes quiescamus, verum stimulus et ἱερὸς quasi οἶστρος quo quis ad
majora incalescat. Quemadmodum igitur nova illa Polybii et
Dionysii et Diodori fragmenta ex pulvere Escorialensi in lucem
protracta volumini secundo inseruit, in tertia autem parte reli-
quias Nicolai Damasceni et Dexippi et Eusebii e codice Hispanico
et ex Atho montis thesauris literatis auxit maximopere ε simi-
liter quartum quoque volumen dote aliqua haud stipulata locu-
pletari voluit. Videlicet colligendis et resarciendis fragmentis non

